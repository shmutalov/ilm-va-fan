# Titan atmosferasida bashorat qilingan "begona hayot asoslari" qayd etildi

![Titandagi tumansimon atmosfera va metan dengizlari. NASA/JPL-Caltech/Space Science Institute](https://saturn.jpl.nasa.gov/system/resources/detail_files/5945_IMG004945.jpg)
*Titandagi tumansimon atmosfera va metan ko'llari.
NASA/JPL-Caltech/Space Science Institute*

Titanda suv yo'q, lekin o'rtacha temperaturasi -178 °С bo'lgan Saturn oyining sovuq iqlimida ko'pgina oddiy organik birikmalar suyuq holatida qoladilar. Bu yerda metan yomg'irlari mavjud bo'lib butun dengizlarni yaratadi, va bu bilan Yerdagi suv aylanmasini qaytaradi. Bir necha yil oldin olimlar nazariy jihatdan Titanda mavjud bo'lgan, yerdan tashqarida bo'lgan va umuman biznikiga o'xshamgan hayotning asosiy biokimyoviy elementlarini [tavsiflab](http://advances.sciencemag.org/content/1/1/e1400067) bergandilar.

Bunday komponentlaridan biri protohujayrani atrof muhitdan ajratib turuvchi, hujayra ichida reaksiyalar o'tishiga imkon yaratuvchi, moddalar konsentratsiyasining gradienti va hokazolarning paydo bo'lishiga sabab bo'luvchi membrana hisoblanadi. Bizning hujayralarimiz membralarining asosini fosfolipidlarning ikkilangan qatlami tashkil etadi. Fosfolipidlar molekulalarining qutblanish sifati suv ichida vezikula-pufaklari  o'z-o'zidan paydo bo'lishiga olib keladi. Metan hayot uchun bu rolni [akrilonitril](https://uz.wikipedia.org/wiki/Akrilonitril) o'ynashi mumkin va bunday nazariya 2015-yilda [ilgari surildi](http://advances.sciencemag.org/content/1/1/e1400067). Bu molekulalar ham o'z-o'zidan pufaklarga - stabil, yarimo'tkazuvchan va qayishqoq "azotosoma"larga - yig'iladilar.

O'sha paytgacha Titanda akrilonitril (vinilsianid, C₂H₃CN) hosil bo'lishi uchun barcha komponentalar mavjud ekanligi aniq edi, lekin akrilonitril molekulasi hali payqash qo'ldan kelmagan edi. Katolik universitetdan Morin Palmer (Maureen Palmer) va uning hamkasblari [ALMA](http://www.almaobservatory.org/en/home/) radioteleskop 2014-yil birinchi yarmida amalga oshirilgan kuzatuvlarining ma'lumotlari ustida izlanish olib bordilar. ALMA vaqti-vaqti bilan kalibrovka uchun Titanga yo'naltiriladi, lekin shu muntazam operatsiya orqali ham to'plangan ma'lumotlar foydali bo'lib qoldi.

![Titandagi Ligeiya dengizi. NASA/JPL-Caltech/Space Science Institute](https://photojournal.jpl.nasa.gov/jpegMod/PIA17031_modest.jpg)

_Science Advances_ jurnalida bosib chiqarilgan [maqolada](http://advances.sciencemag.org/content/3/7/e1700022) Morin Palmer va uning hammualliflari Titanda akrilonitril mavjudligini tasdiqlashmoqda. Eng yuqori konsentratsiya atmosferaning yuqori qatlamlarida, 200 kmdan ziyod balandlikda, kuzatildi. Tahmin bo'yicha molekulalar sintezi nurlanish ostida sodir bo'ladi. Lekin ertami kechmi molekulalar pastga tushib, metan dengizlarni to'ldiradilar. Olimlarning hisobi bo'yicha, Ligeiya dengizida har bir kub santimetrda 30 mlnga yaqin "azotosom"lar hosil bo'lishi uchun akrilonitril konsentratsiyasi yetarli darajada. 

_Go'yoki, Yer tashqari hayot, yana bir qadam haqiqatga yaqinroq bo'ldi._

Asl maqola: [_https://naked-science.ru/article/sci/v-atmosfere-titana-obnaruzheny_](https://naked-science.ru/article/sci/v-atmosfere-titana-obnaruzheny)

Tarjimon: _Mutalov Sherzod_