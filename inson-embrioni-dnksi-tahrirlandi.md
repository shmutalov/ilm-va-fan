# Inson embrioni DNKsidagi kasallika ma'sul gen ilk bor tahrirlandi.

![](https://www.sciencenews.org/sites/default/files/2017/03/main/articles/032217_ti_gene-editing_feat_free.jpg)

***AQSh va Janubiy Koreya tadqiqotchilari olamda birinchi bor inson embrioni kasallik rivojlanishiga ma'sul mutatsiyaga uchragan genni o'chirib, o'rnini boshlang'ich gen bilan almashtirdilar.***

Tadqiqotchilar [CRISPR/Cas9](https://ru.wikipedia.org/wiki/CRISPR) genomni tahrirlash uskunasini ishlatgan holda [gipertrofik kardiomiopatiyani](https://ru.wikipedia.org/wiki/%D0%93%D0%B8%D0%BF%D0%B5%D1%80%D1%82%D1%80%D0%BE%D1%84%D0%B8%D1%87%D0%B5%D1%81%D0%BA%D0%B0%D1%8F_%D0%BA%D0%B0%D1%80%D0%B4%D0%B8%D0%BE%D0%BC%D0%B8%D0%BE%D0%BF%D0%B0%D1%82%D0%B8%D1%8F) (GKMP) qo'zg'atuvchi genni kesib olishga erishdilar. Bu yurak kasalligi bo'lib, chap, bazi hollarda o'ng, yurak qorinchasining devorlari qalinlashishiga olib keladi va tasodifiy o'lim sababchisiga aylanishi mumkin. Aynan GKMP sababli taniqli vengriyalik futbolist Miklosh Fexer 2004-yilda futbol maydonining o'zida olamdan o'tdi.

Kasallikning paydo bo'lishning 40% holatlarda _MYBPC3_ genidagi "xato"liklar sabachi bo'ladi. Bu gen mushaklarning qisqarishi va bo'shashlari regulyatsiyasiga javobgar yurak miozinbog'lovchi signal oqsilni kodlaydi. Xattoki genning bir nusxasining buzilishi xavfli kasallik rivojlanishiga olib kelishi mumkin.

Yangi [tajriba](http://www.nature.com/nature/journal/vaop/ncurrent/full/nature23305.html) mobaynida, tadqiqotchilar GKMPga olib kelivchi _MYBPC3_ genlarida to'rt juft nukleotidlari yo'q bo'lgan spermatozoidlarni ishlatishgan. Bu spermatozoidlar bilan urug'lantirilgan tuxum hujayralar ichiga mutaxassislar erkak DNKdan mutatsiyaga uchragan genni qirqib oluvchi CRISPR/Cas9 kompleksni kiritishdi. Homilaning "noto'g'ri" _MYBPC3_ rusumini o'chirib, o'rniga to'g'risi kiritishdi. 72% holatda o'rin almashtirish muvaffaiyatli o'tdi.

Natijalar eng dadil kutishlardan ham ortiq bo'ldi. Hech bir holatlarda tadqiqotchilar CRISPR/Cas9 ning _MYBPC3_ bilan bog'liq bo'lmagan boshqa sohalarga bo'lgan salbiy oqibatlarga olib kelganligini kuzatmadilar. Bundan tashqari, olimlar ximeralashish - ona hujayraning bo'linishidan so'ng bir qism hujayralar tahrirlangan genlarni, boshqa qismi esa ularning "buzulgan" rusumiga ega bo'lish - holatini ham qayd etmadilar.

Butun tajriba vaqti (bir necha kun) davomida tadqiqotchilar homilalarning normal rivojlanishini kuzatdilar. So'ng ahloqiy mulohazalarga asoslanib tajriba to'xtatildi.

Mutahassislar fikrlaricha, olingan natijalar CRISPR/Cas9 genom tahrirlash uskunasi va hozir ishlab chiqarilayotgan bir nechta shunga o'xshash uslubiyotlar obro'sining ko'tarilishiga olib keladi.

***
CRISPR/Cas9 genomni tahrirlash texnologiyasi 2012-yilda taklif qilindi. U bakterial hujayraga tushgan virusni aniqlashga va, agar bakterial DNKda virus fragmentlari bor bo'lsa, virus genomini uzishga asoslangan. Shu yo'l bilan u hujayrani zaharlanishdan himoyalaydi.
***

Eslatib o'tmoqchimizki, avvalroq, AQSh tadqiqotchilari CRISPR/Cas9 uslubini qo'llash sezilarli darajada ko'proq maqsadiy bo'lmagan mutatsiyalarga olib keladi degan [xulosaga](https://naked-science.ru/article/sci/genetiki-pereocenili-mutagennost) kelishdilar.

Asl maqola: https://naked-science.ru/article/sci/vpervye-v-dnk-chelovecheskogo-embriona