# Geologlar Buyuk ommaviy qirilish sababini modellashtirdilar

Ko'pchilik hayvonlarning qirilishiga turtki bo'lgan jarayon bilishimiz bo'yicha murakkabroq ekan.

![Trilobitli toshqotma 3D-modeli](https://naked-science.ru/sites/default/files/styles/full_size/public/field/image/trilobite-fossil-paraceraurus-exsull-3d-model-low-poly-fbx.png?itok=F33lflNa)

Ommaviy [perm davri](https://uz.wikipedia.org/wiki/Perm_sistemasi) qirilishi, boshqacha nomda Buyuk qirilish, Yerning ko'pgina jonzotlari uchun katastrofa bo'ldi. 70% quruqlikda yashovchilar va 96% suvda yashovchi turlar yo'q bo'lib ketdi. Bu voqea 252 million yil avval sodir bo'lgan.

Hozirgi kunda qirilish sabablarini tushuntiruvchi bir nechta gipotezalar mavjud.

Ayrim olimlar hammasiga tabiat ofatni, misol uchun meteorit tushishini, sabab qilib keltiradilar. Boshqa tadqiqotchilar turlarning yashash sharoitlari asta-sekin lekin qaytmas bo'lib o'zgargan degan fikrdalar. Bu gipotezalar orasida iqlim tobora quruqlasha borishi, kislorod darajasining tushishi, dengiz sathining o'zgarishi va okean oqimlarining yo'nalishlarining o'zgarishlari ham o'rin olgan.

Tadqiqotchilar orasidagi eng popular nazariyaga asosan Buyuk qirilishning sababi [trapplar](https://uz.wikipedia.org/wiki/Trapp) shakllanishi bo'lishi mumkin. Bu strukturalar, geologiya nuqtai nazardan nisbatan qisqa vaqt ichida (bir necha million yil), sayyora yuzasiga yoriqlardan [bazalt](https://uz.wikipedia.org/wiki/Bazalt) oqib chiqishi orqali shakllanadilar. Vaqti kelib atrof o'zgacha relyefga ega bo'ladi: cho'kma jinslar tez yemirilib, bazalt o'z joyida qoladi. Relyef esa o'z navbatda zina pog'onalariga o'xshab qoladi.

Amerikalik geologlar dunyodagi eng ulkan trappli provinsiyalardan birini - Sibir trapplarini - o'rganib chiqishdilar. Provinsiya Uraldan boshlanib Sharqiy Sibir yassitog'liklarigacha yoyilgan. Sibir trapplarining shakllanishi tahminan Buyuk qirilish davriga to'g'ri keladi, shu sababli bu ikki hodisalarni odatda bir-birlariga bog'lab qo'yishadilar.

Olimlar yer qobig'idagi magmatik tog' jinslarining kristallashishi tufayli hosil bo'luvchi plastlarni - sillalarni - o'rganib chiqishdi. Geologlar jins qatlamlarini yangi sanani qaydlash uslubidan foydalanishdilar va ularning fikricha bazalt hosil bo'lishi uchun moddaning masshtabli otilib chiqishi ertaroq bo'lgan, va qirilishga ta'sir etmagan. Qirilish sababi bo'lmish jarayon boshlanishi jinslarda sillalar shakllanishiga olib kelgan keyingi qisqaroq bosqich bo'lishi mumkin deb tahmin qilinmoqda. Sillalar shakllanishi vaqtida aktiv issiqlik ajralib chiqish bilan boradi. Temperatura ta'siri ostida cho'kma jinslar, misol uchun ohakning, metamorfizm (o'zgarish) jarayoni boshlandi. O'z navbatda bu jinslardan karbonat angidrid gazi va metan ajralib chiqqan.

Atmosferaning karbonat angidrid gazi bilan to'yinishini muntazamlik bilan Buyuk qirilish sababi deb ataydilar. Ko'p hollarda buni vulkanlar otilishi bilan [bog'laydilar](https://naked-science.ru/article/sci/uchenye-vyyasnili-pochemu-proi).

Tadqiqot _Nature Communications_ jurnalida [bosib chiqarildi](http://www.nature.com/articles/s41467-017-00083-9).

Ilgariroq xalqaro geologlar gruppasi eng birinchi ommaviy qirilishga vulkanlar aktivligi sabab bo'lgan degan [to'xtamga](https://naked-science.ru/article/sci/geologi-nazvali-prichinu-pervogo) kelishdilar.

Asl maqola: https://naked-science.ru/article/sci/geologi-smodelirovali-prichiny