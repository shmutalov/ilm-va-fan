# Shimpanzelarda ilk bor Alsgeymer kasalligi aniqlandi

Hayvonlar miyasining o'zgacha tuzilishi kasalikning kelib chiqish sabablari gipotezalarini tekshirishga yordam beradi.

![Shimpanze maymuni](https://naked-science.ru/sites/default/files/styles/full_size/public/field/image/jhm5jei3zh47u42qqemr.jpg?itok=OzE892eD)

Alsgeymer kasaligi demensiyaning keng tarqalgan shakli hisoblanadi. Xalqaro sog'liqni saqlash tashkiloti ma'lumotlariga ko'ra, 2015-yilda dunyoda shu kasallik diagnozi bor 30 million yaqin odam mavjud ekan. Alsgeymer kasalligiga ishora etuvchi miya o'zgarishlari nafaqat insonlarda kuzatilar ekan. Misol uchun, DNKning [Alu-takrorlanishlarining] (https://ru.wikipedia.org/wiki/Alu-%D0%BF%D0%BE%D0%B2%D1%82%D0%BE%D1%80) ayrim o'zgacha ta'siri kasallik rivojlanishiga olib kelishi kulrang sichqon lemurlari ustida olib borilgan [tadqiqotda](https://naked-science.ru/article/sci/lemury-pomogli-dokazat) aniqlandi.

_Neurobiology of Aging_ jurnalida chop etilgan [tadqiqotning](https://www.newscientist.com/article/2142389-signs-of-alzheimers-found-in-chimpanzees-for-the-first-time/) mualliflari birinchi bor Alsgeymer kasalligi belgilarini shimpanze miyasida topishga erishdilar. Buning uchun ular yoshi 37 dan 62 gacha bo'lgan vafot etgan qari maymunlarning miyasini tekshiruvdan o'tkazdilar. Yovoyi tabiatda shimpanzelar o'rtacha 33-37 yil umr ko'radilar, tutqinlikda esa 70 yilgacha hayot ko'rishlari mumkin.

**_Odamda kasallikning o'zgacha tusi - miya to'qimalarida amiloid toshmalar (бляшки) va neyrofibrillyar tugunlar paydo bo'lishi orqali ajralib turadi._**

Amiloid toshmalar Aβ42 peptidlar to'plari yassi beta-qatlarni hosil qilish orqali shakllanadilar. Neyrofibrillyar tugunlar esa ortiqcha fosforilangan tau-oqsillardan tashkil topgan. Bu oqsil hujayra ichidagi [mikronaychalarning (mikrotrubkalar)](https://ru.wikipedia.org/wiki/%D0%9C%D0%B8%D0%BA%D1%80%D0%BE%D1%82%D1%80%D1%83%D0%B1%D0%BE%D1%87%D0%BA%D0%B8) faoliyati bilan bog'liq. Ortiqcha fosforilanish oqsilni erimaydigan qilib qo'yadi, va u o'z vazifalarini bajara olmaydigan bo'lib qoladi. Amiloid toshmalar va neyrofibrillyar tugunlar ko'payishi va tarqalishi sababli miya hujayralari o'z funksiyalarini to'g'ri bajara olmaydi.

Toshmalarni ham, neyrofibrillyar tugunlarni shakllantirovchi tuzulmalarni ham olimlar 20 ta maymunlar miyasidan 12 tasida payqadilar. O'z navbatda, odamlarga qiyoslagan holda, jonivorlarda ham kasallik alomatlari yosh ortgan asri ko'payib boradi. Tadqiqotchilar har bir maymunning bir nechta sohalarini tekshirishdilar: prefrontal sohani ([Brodman klassifikatsiyasi](https://ru.wikipedia.org/wiki/%D0%A6%D0%B8%D1%82%D0%BE%D0%B0%D1%80%D1%85%D0%B8%D1%82%D0%B5%D0%BA%D1%82%D0%BE%D0%BD%D0%B8%D1%87%D0%B5%D1%81%D0%BA%D0%B8%D0%B5_%D0%BF%D0%BE%D0%BB%D1%8F_%D0%91%D1%80%D0%BE%D0%B4%D0%BC%D0%B0%D0%BD%D0%B0) bo'yicha 9- va 10-maydonlar), o'rta chakka sohasi (21-maydon) va gippokampning CA1 va CA3 sohalarini o'rganib chiqildi.

Olimlar bu sifatlar namoyon bo'lishi maymunlarning odamlarda o'xshab kognitiv qobilayitlariga ta'sir qilishi yoki qilmasligi haqida aniq to'xtamga kelmadilar. Bu shimpanzelar hayoti davomida mahsus testlar o'tkazilmadi. Ammo hayvonlar miyasi ustida olib borilayotgan bu va keyingi tadqiqotlar keyinchalik  amiloid toshmalar va neyrofibrillyar tugunlar kasallikning sababi emas balkim "yon" ta'sir ekanligi haqidagi gipotezalarni tasdiqlashi yoki rad etishini ko'rsatadi.

Asl maqola: https://naked-science.ru/article/sci/u-shimpanze-vpervye-obnaruzhili