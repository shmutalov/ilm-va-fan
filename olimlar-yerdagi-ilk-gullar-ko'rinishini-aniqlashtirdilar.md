# Olimlar Yerda mavjud bo'lgan ilk gullarning ko'rinishini aniqlashtirdilar

Botaniklar zamonaviy o'simliklar gullarini taqqoslab, sayyoramizda yuzlab million yil oldin birinchi gulni ochgan uzoq ajdodi qanday ko'rinishda bo'lganini aniqlashtirdilar.

![](https://naked-science.ru/sites/default/files/styles/full_size/public/field/image/flower0.jpeg?itok=7V8prucC)

Gulli o'simliklarning kelib chiqishi va ularning dunyo bo'ylab shiddatli tarqalishi Darvinni ham qiziqtirgan:  hamma narsa shunchalik tez sodir bo'lganki, ular hayotining birinchi qadamlari portlashga o'xshaydi. Ular 250 va 140 mln yil avval orasida paydo bo'lgan deb hisoblanib, ulardan oldin paydo bo'lgan (250-310 mln yil avval) ochiq urug'lilarni tezda siqib chiqarganlar va sayyorada uzoq vaqt davomida ustunlikka ega bo'lishgan. Bugun har 10 ta o'simlikdan to'qqiztasi yopiq urug'lilardir (gulli o'simliklar), ularning xilma-xilligi 300 mingdan ortiq turlar bilan baholanadi. Bu xilma-xillik birgina yagona ajdoddan tarqalgan deb tasavvur qilish qiyin.

Biroq gulli o'simliklarning evolyutsion tarixini anglash qiyinchiliklarni tug'diradi. Ularning boshqa o'simliklardan ajratib turuvchi asosiy tomoni bu ularning o'zidan so'ng "toshqotma solnomasi"ni amalda qoldirmaydigan, juda nafis to'qimalardan shakllangan gul - jinsiy urchish organidir. Hozirgi kunda bizgacha yetib kelgan eng qadimiy topilma bu bir necha yil oldin Ispaniyada [topilgan](http://www.pnas.org/content/112/35/10985) va yoshi tahminan 130 mln yil deb sanalgan, qirilib ketgan _Montsechia vidalii_ suv o'simligining guli hisoblanadi.

![Montsechia vidalii. David Dilcher.](http://cdn.sci-news.com/images/enlarge2/image_3139_1e-Montsechia-vidalii.jpg)

Yopiq urug'li o'simliklar kelib chiqishi yangi tadqiqotini Vena universiteti professori Yurg Shonenberger (Jürg Schönenberger) va uning Parij-janub Universitetidan bo'lgan hamkasbi Giber Soke (Hervé Sauquet) boshchiligida xalqaro olimlar guruhi o'tkazishdi. Ularning [maqolasi](https://www.nature.com/articles/ncomms16047) _Nature Communications_ jurnalida chop etildi.

Bir necha yil davomida mualliflar minglab o'simliklarning anatomiyasini sinchiklovlik bilan taqqoslab, umimiy ajdoddan naslga qolgan eng qadimgi xususiyatlarni qidirdilar. Bu ma'lumotlar har xil o'simliklar paydo bo'lish vaqtlari bilan moslashtirib, so'ng yopiq urug'lilarning ilk evolyutsiyasi modelini olishdi. Barchasi Yerdagi ilk gullar ko'rinishini aniqlab berishga imkon berdi.

![Ilk gullarning tahminiy ko'rinishi / ©Hervé Sauquet & Jürg Schönenberger](https://naked-science.ru/sites/default/files/images_custom/2017/08/flower1.jpg)

Olimlarning fikricha, gulning kesimi bir santimetrdan katta bo'lmagan, shu o'rinda unda kamida 11 ta tojbargi bo'lgan, changchilar esa urug'chi vazifasini ham bajargan: ular o'zlarida ham erkak, ham urg'ochiga mansub reproduktiv organlarini olib yurgan. Tojbarglar va changchilarning joylashuvi noodatiy bo'lgan, zamonaviy o'simliklarda uchramaydi. Gulning anatomiyasiga asoslanib, ajdodga zamonaviy o'simliklardan eng yaqini bu Tinch okeani orollarida yashovchi ibtidoiy [amborellalar](https://ru.wikipedia.org/wiki/%D0%90%D0%BC%D0%B1%D0%BE%D1%80%D0%B5%D0%BB%D0%BB%D0%B0) va nilfiyalardir, lekin ular ham vaqt o'tib sezilarli darajada o'zgarishlarga duchor bo'lishgan. 

Madaniy gullardan tashqari ko'pgina zamonaviy gullarda tojbarglar soni sezilarli darajada kamroqligini payqash qiyin emas. Ularning sonini kamayishi o'simliklarga xilma-xil maxsus shakl va o'lchamlarga kirishga, changchi hayvonlar bilan birgalikda evolyutsiya etishga, va sayyoraning barcha burchaklariga tarqalishiga imkon berdi.

Asl maqola: https://naked-science.ru/article/sci/uchenye-ustanovili-oblik-pervyh-cvetov